---
title: Twitch en Galego
description: A comunidade de streamers en galego na plataforma de Twitch
order: 1
---

## Historia

A iniciativa Twitch en Galego naceu en agosto do ano 2020 como unha [conta de Twitter](https://twitter.com/GalegoTwitch) para dar a coñecer ás distintas canles que emitían en Twitch en Galego, xa que a plataforma non permitía, e segue sen facelo, etiquetar os directos co idioma galego, polo que non existía unha forma sinxela de localizar aquelas persoas que emiten no noso idioma.

Coa conta de Twitter xa en funcionamento, no mes de setembro, seguindo os pasos que tempo atrás realizara a comunidade catalana, a canle Enxebre Gamer inicia a solicitude a Twitch para que inclúa o galego como opción entre os idioma de emisión da plataforma. Dende ese momento a solicitude, pola que seguimos traballando, sitúase entre os piares do traballo diario da iniciativa.

Na actualidade Twitch en Galego integrase dentro da **Asociación Cultural Obradoiro Dixital Galego** e segue promocionando os contidos a través de diferentes medios.  

## Notificacións de emisións en directo

Se formas parte da comunidade galega de twitch, o noso bot de notificacións de directo envía notificacións cando comezas unha emisión a través das nosas **Redes sociais**:
- [Twitter](https://twitter.com/GalegoTwitch)
- [Mastodon](https://botsin.space/web/@GalegoTwitch)
- [Discord](http://discord.gg/pTbpHp9zwE)

## Eventos

Na [nosa canle de Twitch](https://www.twitch.tv/twitch_en_galego) facemos eventos especiais, emisións puntuais artelladas ou non por nós, nas que poñemos o acento sobre asuntos que nos parecen de especial importancia que despois quedan gardados na canle de Youtube, algúns destos son:

- [Torneo Grelo](https://youtu.be/8DrlQkJnfyk): Un xogo galego feito por dous rapaces da terra merecía un torneo á altura. Tras unha semana de intensa competición otorgamos o primeiro record mundial.

- [A Xogadora Descoñecida](https://youtu.be/TPKNGQG656w): Serías capaz de adiviñar a persoa coa que xogas con só tres pistas? Iso intentamos nesta partida ao pinturillo na que o público tentou adiviñar a identidade da nosa primeira xogadora descoñecida.

- [Premios Galituiter 2020](https://youtu.be/a-8fpPJDa5w): Sabedes que non había nas outras edicións dos premios Galituiter? Exacto! Unha comunidade de Twitch á altura que deixara un rexistro audiovisual das dúas últimas xornadas.

- [The Waylander en galego](https://youtu.be/FFwZyoheDAc): Non son moitos os videoxogos que podemos atopar traducidos ao galego así que a chegada da tradución a unha das grandes producións dos últimos anos feita en Galicia ben merecía a nosa atención.
- [Día de Rosalía 2021](https://youtu.be/aObRQKM-Ix8): Os Centros de Estudos Galegos das Universidades de Bangor, Braga e Barcelona propuxéronnos estas xornadas para falar da esencia Rosaliana no seu día, e non puidemos dicir que non.

- [8M 2021](https://youtube.com/playlist?list=PLLTAun0hvCx7-AvFZpQbJDvvjei432SNK): 8 charlas nas que aprendimos e descubrimos infinidade de cousas sobre este mundo que non deixa de sorpredernos negativamente. Deseño, ciencia, artes, videoxogos…, o feminismo é necesario en todos os ámbitos da vida e con estas charlas constantamos esta realidade.

Se tes unha idea para un directo en Twitch e pensas que a nosa canle pode ser o sitio axeitado podes poñerte en contacto con nós a través das nosas redes ou do enderezo electrónico.

## Nos medios
Esto é o que din de nós nos medios:

- 08.12.2021 | Nós diario. [Balea Vermella: “En Twitch estase a crear unha comunidade moi ampla de persoas que crean contido en galego”](https://www.nosdiario.gal/articulo/cultura/balea-vermella/20211208162957133708.amp.html)
- 29.11.2021 | El Correo Gallego. [“A ciencia en galego está no Twitch”](https://www.elcorreogallego.es/tendencias/a-ciencia-en-galego-esta-no-twitch-AY9724471)
- 26.08.2021 | Vinte – Praza Pública. [“Streamers. Máis de 60 xogadores comparten as súas partidas en directo e en galego”](https://vinte.praza.gal/artigo/mais-de-60-xogadores-comparten-as-suas-partidas-en-directo-e-en-galego)
- 13.08.2021 | Fugas – La Voz de Galicia. [Eles moven o galego en Twitch](https://www.lavozdegalicia.es/noticia/fugas/2021/08/13/span-langgleles-moven-galego-twitchspan/0003_202108SF13P6991.htm)
- 12.08.2021 | Nós diario. [Iván Varela, divulgador científico: “Hai que mudar o feito de que o galego siga sendo unha lingua desprazada na divulgación científica”](https://www.nosdiario.gal/articulo/social/ivan-varela-divulgador-cientifico/20210812212114127058.amp.html?__twitter_impression=true)
- 25.04.2021 | Vinte – Praza Pública. [“Twitch. O big bang dos ‘streamers’ en galego”](https://vinte.praza.gal/artigo/o-big-bang-dos-streamers-en-galego)
- 21.04.2021 | La Voz de Galicia. [Reisvas, máis e mellor que a televisión](https://www.lavozdegalicia.es/noticia/ourense/2021/04/20/span-langglreisvas-mais-mellor-televisionspan/00031618939438465233997.htm)
- 27.03.2021 | Galicia en goles – CRTVG. [Miguel Fieiro: “Estase creando unha comunidade de ‘twitch’ galego moi boa e moi grande”](http://www.crtvg.es/rg/destacados/galicia-en-goles-galicia-en-goles-do-dia-27-03-2021-4900603)
- 25.03.2021 | Efervesciencia – CRTVG. [A divulgación científica en Galego chega a Twitch](https://www.crtvg.es/rg/a-carta/efervesciencia-efervesciencia-do-dia-25-03-2021-4898584)
- 04.03.2021 | Diario cultural zeta – CRTVG. [Twitch en galego con Agos Reigosa](http://www.diariocultural.gal/zeta/twitch-en-galego-con-agos-reigosa/)
- 03.03.2021 | A Tarde – CRTVG. [Iago Gordillo: “Nun videoxogo xúntanse moitas artes”](http://www.crtvg.es/rg/destacados/a-tarde-a-tarde-do-dia-03-03-2021-4845622)
- 15.12.2020 | Nós diario. [Reigosa: “As redes sociais son un moi bo lugar onde loitar contra os prexuízos do galego”](https://www.nosdiario.gal/articulo/social/reigosa-redes-sociais-son-moi-bo-lugar-onde-loitar-prexuizos-do-galego/20201215162248111837.html)

<!-- 
Servidor de Discord

Se che interesa participar máis en profundidade da comunidade de Twitch en Galego temos un servidor de Discord onde poderás atopar, entre outras cousas:

    A axenda, con información dos vindeiros directos da semana.
    Clips, onde colgar e ver os clips máis destacados.
    O noso bot de discord, con información en tempo real de todas as retransmisións.
    Avisos das canles de youtube cada vez que suben un novo vídeo.
    Podcasts, en concreto unha canle cos avisos de todos os podcast de Podgalego, a comunidade de podcast en galego.
    Links ao outros servidores da comunidade, e moito máis.

Bot de Discord

E se o que queres é levarte Twitch en Galego a calquera parte podes facelo co noso bot de Discord, un pequeno automatismo programado por Fedello da canle Clankirfed que permite instalalo en calquera servidor de Discord do mundo e estar ao tanto do que se emite en galego en Twitch. O bot actualízase todos os días coas novas canles que imos incluíndo e nunca se perde un directo ;). -->